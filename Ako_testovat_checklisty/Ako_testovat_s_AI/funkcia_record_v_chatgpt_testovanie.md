# Funkcia Record v ChatGPT – ako ju využiť pri testovaní<br><br>

## Čo je to funkcia Record<br>
Funkcia Record v ChatGPT (označovaná aj ako Voice Mode) umožňuje nahrať celý hlasový vstup ako zvukovú stopu – nie len prevod reči na text. Na rozdiel od staršej mikrofónovej funkcie, kde si nadiktuješ prompt a ten sa prepíše, Record zachytí tón hlasu, pauzy, prirodzený rečový tok a spracuje celé audio ako vstup.<br><br>

## Kto má funkciu sprístupnenú<br>
- Funkcia Record je momentálne sprístupňovaná postupne (tzv. wave rollout) a nemusia ju mať všetci používatelia – ani s predplatným.<br>
- Zatiaľ funguje len v oficiálnych aplikáciách ChatGPT pre desktop (Windows/macOS) a mobil (iOS/Android).<br>
- Ak túto funkciu zatiaľ nevidíš, treba počkať na sprístupnenie v rámci tvojho účtu.<br><br>

## Kde nájdeš tlačidlo Record<br>
- V chatovacom okne, vľavo od ikonky mikrofónu.<br>
- Ikonka vyzerá ako plný kruh s vonkajším prstencom – pripomína záznamové tlačidlo z audio rekordérov.<br><br>

## Ako využiť funkciu Record pri testovaní<br>
Funkcia Record je výborný nástroj na zachytenie priebehu testovania v reálnom čase. Namiesto toho, aby si si každý krok zapisovala ručne, hovoríš nahlas, čo robíš a čo očakávaš. Z audia sa potom dajú ľahko vytvoriť testovacie scenáre, bug reporty alebo poznámky.<br><br>

## Odporúčaný postup:<br>
- Priprav si testované prostredie<br>
- Spusti testovanú aplikáciu<br>
- Otvor si ChatGPT s funkciou Record<br>
- Stlač ikonku Record a začni hovoriť<br><br>

**Príklad úvodu:**<br>
„Začínam testovať prihlasovanie používateľa na desktopovej verzii.“<br>
Počas testovania nahlas komentuj každý krok:<br>
- „Krok 1: Otváram stránku login. Očakávam formulár s políčkami na email a heslo.“<br>
- „Krok 2: Zadávam neplatný email. Očakávam chybu. Realita: nič sa nestalo.“<br>
- Dopĺňaj aj svoje myšlienky alebo pochybnosti„Toto pole sa asi nevaliduje na frontende. Treba preveriť v sieti.“<br>
- Po dokončení nahrávania klikni na Stop<br>
- ChatGPT spracuje audio a môžeš ďalej pracovať s výstupom.<br>
- Nechaj si obsah prepísať alebo sumarizovať<br>
- Po nahratí môžeš požiadať o výpis krokov, očakávaného a reálneho správania.<br><br>

## Tipy pre efektívne používanie<br>
- Používaj štruktúrované frázy: „KROK – OČAKÁVAM – SKUTOČNOSŤ“<br>
- Nezastavuj sa po každom kroku – nahrávka pobeží ďalej<br>
- Neskôr si vieš záznam prehrávať alebo ho prepísať cez AI na test case<br><br>

Táto funkcia sa výborne hodí na exploratívne testovanie, rýchle zachytenie bugov aj na mentálny záznam postupu, ktorý by sa inak strácal.<br><br>

**Poznámka:**<br>
Nahrávka môže mať maximálne 120 minút (2 hodiny).<br>
